# Társadalomtudományi Számítástechnika Csoport

A csoport létrehozásának célja, hogy a 2010-es években kibontakozott adat- és infrastruktúra kezelési eszköztárat társadalomtudományi kutatásra alkalmazza. Data science kultúrára építve szeretnénk szélesíteni a központban elérhető empirikus kutatási lehetőségeket. Amellett hogy a csoport működésén belül egy modern, open source ökoszisztémára építünk, szeretnénk részesei lenni annak a folyamatnak ahogy ezek a központon belül is elterjednek: szkriptnyelvek mint R és python; párhuzamosított, elosztott rendszerekre épülő big data eszközök mint dask és ray; verziókontroll rendszerek mint git és dvc.



Célunk hogy létrehozzunk és karbantartsunk komplex, nagy adatbázisok diverz halmazát, amelyek segítségével:
- végezhetünk reprodukálható, bővíthető, multidiszciplináris kutatásokat a KRTK kutatóival és külső kollaborációkban
- készíthetünk skálázódó és általánosítható számítástechnikai eszközöket emberi viselkedéssel, földrajzi jellemzőkkel, szervezeti magatartással, közösségi hálókkal, vagy hasonló, a központ tagjai számára releváns témával kapcsolatos adat feldolgozására
- lefektethetünk szabályokat folyamatokat és infrastruktúrát az adat elérésére és megosztására
- összeköthetünk kutatókat különböző területekről, akik számára hasonló adat vagy adatfeldolgozási módszerek jelenthetnek előnyt
- kialakíthatunk olyan rendszereket, amik a lekérdezett adatokat és a rájuk épülő kutatási projekteket folyamatosan, automatikusan frissítik

Ezek az adatszetek kutatói adat-igények becsatornázása és feldolgozása okán születnek, nyilvánosan elérhető adatok begyűjtésén és rendszerezésén, vagy vásárolt adat feldolgozásán keresztül.